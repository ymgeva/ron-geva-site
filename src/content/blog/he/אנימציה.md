---
title: "אנימציה"
pubDate: 2020-09-30
author: "Rongo Geva"
readingTime: "זמן קריאה 2 דקות"
description: "טוב אז אם הגעתם עד פה סימן שאתם אנשים סקרניים. אז אספר לכם על הגלגול הקודם שלי בתור אנימטורית."
featuredImage: "/images/blog-%D7%90%D7%A0%D7%99%D7%9E%D7%A6%D7%99%D7%94-1.png"
views: 24
comments: 0
likes: 0
draft: false
---

טוב אז אם הגעתם עד פה סימן שאתם אנשים סקרניים. אז אספר לכם על הגלגול הקודם שלי בתור אנימטורית.

אז ככה: שאחרי שסיימתי לימודים בבצלאל (תקשורת חזותית) ב2003, החלטתי שאני הולכת על מה שהכי קסם לי בכל ארבע השנים שחייתי בירושלים - אנימציה. הלכתי ללמוד במכללה הישראלית לאנימציה IAC אנימציה בתלת מימד, כי זה מה שנדרש בתעשיה באותה התקופה. מהנקודה הזאת פגשתי אנשים מדהימים ויפים שליוו אותי לאורך הקריירה - קרוב ל15 שנים של יצירה בסטודיואים הכי גדולים בארץ, עם הטובים שבטובים. עשיתי פרסומות, סדרות ילדים, משחקי מחשב ואפילו אנימציה לסרט שלם - "אבוללה". הייתי אנימטורית, מנהלת צוות, מנהלת מחלקה, במאית, מנטורית... אבל בעיקר אמא של כולם. עכשיו כשאני זקנה, וכל העולם הזה מלא בצעירים ובבינה מלאכותית, אני גאה לומר שהייתי אחד מהשמות הגדולים של הדור השני לאנימציה הישראלית.

חמש עשרה שנים, כולל חתונה ושלוש חופשות לידה, של גאווה, שמחה, השראה, משחקיות, יצירה, חברוּת, חקירה, למידה, צחוק ותגליות. ואפילו יש לי עמוד בIMDB! חתיכת חיים.

מצרפת כאן את תיק העבודות האחרון שלי משנת 2018, ומתחת מספר פרוייקטים שעבדתי עליהם - חפשו ביוטיוב ואולי תמצאו את השם שלי שם...

אז מי יש לנו פה? היונים של ביטוח ישיר, כדורי הלוטו, התוכי של בזק, גם החסידה של לאומית וחמודי. היו גם פרסומות לחו"ל עם פילים שעושים צ'יפס, יצורים שעושים אהבה עם קוקה קולה, סרטונים למכשיר לבדיקת סוכר בדם, פיצ'ים למשחקי מחשב, VR של דינוזאורים לפארק שעשועים, אנימציות לאתרי אינטרנט, לחברת סיסקו...

בגזרת הסדרות היה בילי בם בם, צ'ארלי והמספרים, אלפאבלוקס, ברבי דרימטופיה של מאטל, סטאר דארלינגס של דיסני וכמובן חבובוטף החדש. היו גם אניפופ, מנקי סי מנקי דו, ועוד כמה ששכחתי, אבל הפרוייקט הראשון והענק ביותר היה "ויפו הכלב המעופף" - שתי עונות וסרט שקבעו גורלות שלמים של סטודיואים ישראליים.

בסרטים הייתי אנימטורית ראשית ב"אבוללה", זה היה ממש כיף. היו עוד כמה סרטים שעשינו להם אנימציות פה ושם.

די מטורף עכשיו כשאני קוראת את הרשימה...

![](/images/blog-%D7%90%D7%A0%D7%99%D7%9E%D7%A6%D7%99%D7%94-1.png)

![](/images/blog-%D7%90%D7%A0%D7%99%D7%9E%D7%A6%D7%99%D7%94-2.jpg)

![](/images/blog-%D7%90%D7%A0%D7%99%D7%9E%D7%A6%D7%99%D7%94-3.jpg)

![](/images/blog-%D7%90%D7%A0%D7%99%D7%9E%D7%A6%D7%99%D7%94-4.jpg)

![](/images/blog-%D7%90%D7%A0%D7%99%D7%9E%D7%A6%D7%99%D7%94-5.jpg)

![](/images/blog-%D7%90%D7%A0%D7%99%D7%9E%D7%A6%D7%99%D7%94-6.jpg)

![](/images/blog-%D7%90%D7%A0%D7%99%D7%9E%D7%A6%D7%99%D7%94-7.png)

![](/images/blog-%D7%90%D7%A0%D7%99%D7%9E%D7%A6%D7%99%D7%94-8.jpg)

![](/images/blog-%D7%90%D7%A0%D7%99%D7%9E%D7%A6%D7%99%D7%94-9.jpg)

![](/images/blog-%D7%90%D7%A0%D7%99%D7%9E%D7%A6%D7%99%D7%94-10.jpg)

![](/images/blog-%D7%90%D7%A0%D7%99%D7%9E%D7%A6%D7%99%D7%94-11.jpg)


