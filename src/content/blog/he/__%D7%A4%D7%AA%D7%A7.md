---
title: "פתק (טקסט)"
pubDate: 2025-12-27
author: "Rongo Geva"
readingTime: "זמן קריאה 1 דקות"
description: "היא נכנסה לחדר בסערה, בעקבותיה דולקת עננת הריח שלמדתי להכיר היטב במהלך השנה. ילדה חכמה וחדה שרוצה קרוב קרוב, אבל מתכסה בשכבה עבה של רחוק רחוק. היא צעד..."
featuredImage: "/images/blog-__%D7%A4%D7%AA%D7%A7-2.jpg"
htmlContent: "<div><div><div  dir=\"rtl\"><div><div type=\"first\"></div><div><p  dir=\"auto\"><span><span><span>היא נכנסה לחדר בסערה, בעקבותיה דולקת עננת הריח שלמדתי להכיר היטב במהלך השנה. ילדה חכמה וחדה שרוצה קרוב קרוב, אבל מתכסה בשכבה עבה של רחוק רחוק. היא צעדה בחדר, מפזרת את עצמה לכל עבר. הסיפור של הבוקר התמזג עם זה של שלשום שנשפך לזה של לפני שנתיים ונזכר במחר.</span></span></span></p></div><div type=\"paragraph\"></div><div><p  dir=\"auto\"><span><span><span>כשעצרה לנשום, הישירה אלי מבט והטיחה כמו תמיד: \"משעמם אצלך. נמאס כבר מכל הדברים שאנחנו עושות, שום דבר לא משנה כלום, בשביל מה אני באה לפה בכלל?\"</span></span></span></p></div><div type=\"paragraph\"></div><div><div  dir=\"auto\"><span><br role=\"presentation\"></span></div><div type=\"empty-line\"></div><div><p  dir=\"auto\"><span><span><span>ישבנו על הרצפה כשכל הדפים שהעיפה בזעם מרצפים את החדר בלבן בוהק וריק.</span></span></span></p></div><div type=\"paragraph\"></div><div><p  dir=\"auto\"><span><span><span>היא שתקה אלי.</span></span></span></p></div><div type=\"paragraph\"></div><div><p  dir=\"auto\"><span><span><span>הייתי עייפה אבל סקרנית.</span></span></span></p></div><div type=\"paragraph\"></div><div><p  dir=\"auto\"><span><span><span>בעודה סורקת את החדר, שמה לב לדף שהחליק תחת דלת החדר. עיניה נדלקו. היא נטלה אותו ורשמה עליו בטוש שחור עבה: \"מי שרואה את הדף הזה, שיחטום עלב את השם שלו\".</span></span></span></p></div><div type=\"paragraph\"></div><div><p  dir=\"auto\"><span><span><span>היא הביטה בי בהתגרות, פתחה את הדלת והניחה את השלט באמצע המסדרון.</span></span></span></p></div><div type=\"paragraph\"></div><div><p  dir=\"auto\"><span><span><span>ניסיתי למחות: הסטינג, המרחב, הפלישה, הנזיפה שאקבל ממנהלת המרפאה… אבל היא בשלה, הודפת אותי פנימה וטורקת את הדלת.</span></span></span></p></div><div type=\"paragraph\"></div><div><p  dir=\"auto\"><span><span><span>כששמענו צעדים היסתה אותי, ושמעתי את הלב שלה מקשיב. הקשבתי גם. בכל פעם שמישהו עבר, היא יצאה לבדוק אם נותרה חתימה, ואני משכתי קצת את הדף מאמצע המסדרון לעבר הדלת. נאבקתי עם עצמי אם להרשות את החריגה הזאת, וזה העיב על האמון בינינו. היא הביטה בי באכזבה ואני התביישתי.</span></span></span></p></div><div type=\"paragraph\"></div><div><div  dir=\"auto\"><span><br role=\"presentation\"></span></div><div type=\"empty-line\"></div><div><p  dir=\"auto\"><span><span><span>תמיד כשהזמן שלנו נגמר היא מורידה את הכפפות ונאבקת בי, דוחפת כל גבול אפשרי וסוחטת עוד דקה ועוד. הפעם המתינה בדממה עד השנייה האחרונה, ואז יצאה כדי לבדוק חתימות. על הדף נכחו שלושה שמות ולב אחד.</span></span></span></p></div><div type=\"paragraph\"></div><div><p  dir=\"auto\"><span><span><span>היא הפסיקה לנשום, ועם הדמעה שירדה עלה ממנה ריח מתוק של התגשמות חלום. \"הם אוהבים אותי, ראית? הם ראו\".</span></span></span></p></div><div type=\"paragraph\"></div><div><p  dir=\"auto\"><span><span><span>היא חיבקה את הדף והלכה זוהרת לעבר היציאה.</span></span></span></p></div><div type=\"paragraph\"></div><div><div  dir=\"auto\"><span><br role=\"presentation\"></span></div><div type=\"empty-line\"></div><div><div  dir=\"auto\"><span><br role=\"presentation\"></span></div><div type=\"empty-line\"></div><div><div><div><img src=\"/images/c16946_aaf8bbb022ba4585bda316d85dfb16ee~mv2.jpg\" alt=\"ree\"    draggable=\"false\"  fetchpriority=\"high\"></div></div></div><div type=\"image\"></div><div><div  dir=\"auto\"><span><br role=\"presentation\"></span></div><div type=\"empty-line\"></div><div><div  dir=\"auto\"><span><br role=\"presentation\"></span></div><div type=\"empty-line\"></div><div type=\"last\"></div></div></div>"
views: 0
comments: 0
likes: 0
imageLayout: "2-col"
draft: false
---

<!-- Content rendered from htmlContent frontmatter -->
