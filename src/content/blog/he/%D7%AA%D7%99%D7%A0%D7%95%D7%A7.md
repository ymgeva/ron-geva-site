---
title: תינוק (טקסט)
pubDate: 2024-10-29T00:00:00.000Z
author: Rongo Geva
readingTime: זמן קריאה 2 דקות
description: יום שני הגיע מהר. גלי מופיעה בפתח החדר בפיג'מה.  "סליים!"  הפקק של הדבק נתקע, התאחה עם גופו מהסיבוב הקודם. גלי מתבוננת עלי אוחזת במגבת ומסובבת אותו, ה...
featuredImage: /images/blog-listing-18.jpg
htmlContent: <div><div><div  dir="rtl"><div><div type="first"></div><div><div  dir="auto"><span><br role="presentation"></span></div><div type="empty-line"></div><div><p  dir="auto"><span><span><span>יום שני הגיע מהר. גלי מופיעה בפתח החדר בפיג'מה.</span></span></span></p></div><div type="paragraph"></div><div><p  dir="auto"><span><span><span>"סליים!"</span></span></span></p></div><div type="paragraph"></div><div><p  dir="auto"><span><span><span>הפקק של הדבק נתקע, התאחה עם גופו מהסיבוב הקודם. גלי מתבוננת עלי אוחזת במגבת ומסובבת אותו, היא צוחקת ובקצה פיה נקווית טיפה של רוק - "כלום את לא שווה, תביאי פה".</span></span></span></p></div><div type="paragraph"></div><div><p  dir="auto"><span><span><span>הקערה חד פעמית, והדבק גולש מהפִּיה מטה במפלים לבנים סמיכים. גלי מוחצת את הגואש הכחול, הצבע ניתַך לבריכה הצחורה ומתערבל במעגלים חסרי סבלנות.</span></span></span></p></div><div type="paragraph"></div><div><p  dir="auto"><span><span><span>אנחנו מתיישבות על הרצפה הקרה. אני מטפטפת בוראקס לתערובת, אבל גלי חוטפת את הבקבוק ושופכת את כולו פנימה. היא צוללת לצלחת, מעסה, מכּה, מועכת. החומר משמיע קולות של תינוק צמא. גלי מאכילה אותו בענני קצף גילוח, בבשר של קליי ובמיצי מרכך של פינוק. עוד כמה טיפות של רוק וגלי מרימה את הגוש המתפצפץ. הוא נמתח מטה בנסיון להאחז ברצפה. "יה בנזו-" היא מביטה בי בכעס וממשיכה - "זה הכל באשמתך, הסליים שונא אותך. את מביאה מזל רע לכל הסליימים בעולם".</span></span></span></p></div><div type="paragraph"></div><div><p  dir="auto"><span><span><span>הסליים מתבונן בה זועמת. היא מצפה אותו בנצנצים, חונקת בחול ומחדירה חרוזים צבעוניים. הצבע הכחול כבר הפך לחום, הצלחת נקרעת והרצפה סופגת אליה הכל. גלי לשה את העיסה, דופקת, הודפת ומטיחה, הפיג'מה שלה מוכתמת והשיער מקושט באֶגְלי דבק קרוש.</span></span></span></p></div><div type="paragraph"></div><div><p  dir="auto"><span><span><span>לבסוף הסליים נרפה ונכנע, מתכנס לעצמו ולא מתנגד יותר. הכל משתתק.</span></span></span></p></div><div type="paragraph"></div><div><p  dir="auto"><span><span><span>לצחוק של גלי יורדות דמעות חמות מלוחות מאוד, היא נשכבת על גבה ומצמידה את היִלוֹד לחזהּ.</span></span></span></p></div><div type="paragraph"></div><div><p  dir="auto"><span><span><span>"אָה-גי גוּגוּ גָהגָה. אָגָה דוּדה".</span></span></span></p></div><div type="paragraph"></div><div><p  dir="auto"><span><span><span>הלב נתקע לי בגרון. אני שומעת את קולי לוחש - "מה זה, יש פה תינוק? תינוקת?"</span></span></span></p></div><div type="paragraph"></div><div><p  dir="auto"><span><span><span>גלי עונה לי בחיוך "גה גה דה דה", מתגלגלת מצד לצד ומובילה את החומר לפיה.</span></span></span></p></div><div type="paragraph"></div><div><p  dir="auto"><span><span><span>אני שואלת אם אפשר ושולחת יד זהירה ללטף את התינוק.</span></span></span></p></div><div type="paragraph"></div><div><p  dir="auto"><span><span><span>גלי עוברת מיד לעמידת שש ונובחת עלי בפראות שלא אתקרב.</span></span></span></p></div><div type="paragraph"></div><div><p  dir="auto"><span><span><span>אני רוצה לברוח אבל יודעת שאסור לי לזוז.</span></span></span></p></div><div type="paragraph"></div><div><p  dir="auto"><span><span><span>גלי נובחת לכל עבר עד שנגמר לה הכוח והיא מתיישבת ובוהה בי. אני רואה שהיא חוזרת אלי. מזהה אותי.</span></span></span></p></div><div type="paragraph"></div><div><p  dir="auto"><span><span><span>לפתע היא מטילה את גופה לחיקי, עוצמת עיניים ומרפּה.</span></span></span></p></div><div type="paragraph"></div><div><p  dir="auto"><span><span><span>הזמן נעצר. אנחנו נושמות יחד את חוסר האונים, הנטישה, האובדן, הכאב.</span></span></span></p></div><div type="paragraph"></div><div><p  dir="auto"><span><span><span>הגוש מתגלגל מידיה ונותר מיותם על הרצפה.</span></span></span></p></div><div type="paragraph"></div><div><div  dir="auto"><span><br role="presentation"></span></div><div type="empty-line"></div><div type="last"></div></div></div>
views: 2
comments: 0
likes: 0
imageLayout: single
draft: false
---

<!-- Content rendered from htmlContent frontmatter -->
