---
title: "book"
description: "![image.png](/images/book-2.png)"
featuredImage: "/images/book-1.png"
---

##### "מַלווה נשמות לחתולים אובדניים"

![image.png](/images/book-2.png)

[ספר דיגיטלי](https://www.e-vrit.co.il/Product/32298/מלווה_נשמות_לחתולים_אובדניים)

![PXL_20240516_065820935 (1).jpg](/images/book-3.jpg)

[ספר מודפס](https://bit.ly/4bhufer)

# ״מַלווה נשמות לחתולים אובדניים״; שירים מאת רון גבע; עריכה: ילי שנר; עורך ראשי: יואב גלבוע; הוצאת קתרזיס; 50 עמודים

[![שירים-לשורות-פיס-1024x949.png](/images/book-4.png)](https://bookscatharsis.com/)

##### על הספר  
  
״מַלווה נשמות לחתולים אובדניים״ מציג נרטיב עמוק של מסע מייאוש לתקווה. בספר מתואר תהליך של צמיחה המתחיל במבט נוקב על מצב של חוסר אונים וקיפאון, ונע תוך חקירה מעצימה לחוזק פנימי ולהתחדשות. תנועה זו משקפת תהליך התפתחות אישי דרך כאב וייאוש להוויה של חוסן ותקווה, תהליך שבו השירים מתווים דרך לריפוי רגשי פסיכולוגי.  
הרקע המקצועי של גבע כמטפלת באומנות מעשיר את השירה שלה, ומעניק לה אותנטיות ודיוק. אוסף שירים זה מוצב כתרומה משמעותית לדיונים על בריאות הנפש והטיפול הנפשי, ופונה הן לחובבי ספרות והן לאנשי מקצוע בתחומי הפסיכולוגיה והטיפול.  
ב״מַלווה נשמות לחתולים אובדניים״ שיריה של גבע מנווטים בתוך המורכבות של רגשות אנושיים, ומנסים להתחקות אחר דרך לקבלה ולחמלה. כל יצירה באוסף משקפת באופן כן ניואנסים של ייאוש ודקויות של החלמה, ומאתגרת את הקוראים לפגוש את המאבק הפנימי שלהם ואולי למצוא בספר נחמה. הלכה למעשה, שיריה מבטאים מסע אישי שהוא גם אוניברסלי.

[ביקורות ומדיה](https://www.rongogeva.com/book)

[![puppet.png](/images/book-5.png)](https://www.facebook.com/share/p/165e4YhoT9/)

[עולם הספרים של שניר פלג](https://www.facebook.com/share/p/165e4YhoT9/) 

​

אני לא תמיד יודע איזה ספר שירה לבחור לקרוא מתוך מה שמחכה לי.

לפעמים זה משורר שאני מכיר, לפעמים כריכה מעניינת ולפעמים השם של הספר מגרה את המחשבות שלי.

במקרה הזה השילוב של האיור בכריכה יחד עם השם המעניין והלא שגרתי גרם לי לתהות ולחקור את השירה שבתוכו.

הכריכה מציגה בובת סמרטוטים הפוכה על הראש, מתבוננת מהקרקע אל החלל הריק שמעליה. מצד ימין חוט תלוי ועליו שק בד בצורת לב. קו הרישום פשוט, כמעט ילדותי, אבל משהו בו מייצר תחושת ניתוק כואבת. מי שמדפדף כבר מהכריכה אל תוך הדפים, יגלה שלא מדובר בתחושת ניכור בלבד אלא באוסף שירים של התמודדות נפשית, זיכרון גופני, אבל, תיקון, וגם הצצה זהירה החוצה מתוך חדר פנימי מאוד.

השירים עצמם נעים כמו תהליך רגשי שלא ממהר לסגור קצוות. אין כאן שירה מתוחכמת או מנייריסטית. יש כאן ניסיון להישאר עם הכאב, לכתוב אותו מבפנים. רון גבע מצליחה לרשום את מה שקורה לא כשהיא מספרת סיפור, אלא כשהיא לוכדת רגעים מתוך תהליך פנימי ארוך, לפעמים מייסר, לפעמים מציל חיים. לא פעם יש תחושת מבוכה קלה למול הישירות הרגשית. אבל ככל שמתקדמים בתוך הספר, נבנית אמינות. נבנה אמון. יש כאן שיאים של חשיפה שיש בהם אומץ נדיר.

אני לא מבקר שירה ולא מתיימר להיות. אני קורא חוויה. ומהחוויה שלי, מדובר בספר שירה שדורש כניסה שקטה והסכמה להישאר עם הלא פתור. לא כולם ירצו או יוכלו. אבל מי שייכנס, יפגוש יומן רגשי שקשה להתכחש לעוצמה שלו. כתיבה שמבקשת לא רק לעבד כאב אלא לאחוז רגעים של אמת. אולי גם להחזיק יד.

![image.png](/images/book-6.png)

![image.png](/images/book-7.png)

![image_edited.jpg](/images/book-8.jpg)

![image.png](/images/book-9.png)

![image.png](/images/book-10.png)

# פרק בפודקאסט "ברית מילה" ב"כאן הסכתים".

# רון גבע: "מלווה נשמות לחתולים אובדניים"

שלומי חתוכה משוחח עם המשוררת רון גבע על המעבר מאמנות פלסטית לשירה, על היכולת להעמיד את עינויי הנפש בשורה ולתת להם שמות, ועל מילים שנולדו על ספת הפסיכולוגית.

51 דקות

31.07.24​

עורך: נדב הלפרין, מפיק: עמרי קפלן

[![image.png](/images/book-11.png)](https://www.kan.org.il/content/kan/podcasts/p-8290/779163/)

השיר "חלב"

בתוכניתו של גואל פינטו "גם כן תרבות" ב"כאן תרבות"  

[![Screenshot 2024-07-10 212739.png](/images/book-12.png)](https://www.kan.org.il/content/kan/podcasts/p-8262/)

'חלב'

00:00 / 01:31

תודות

![20210727_122547(0).jpg](/images/book-13.jpg)

##### את השירים שאוגדו לספר זה כתבתי במהלך חמש השנים האחרונות.  סדנאות כתיבה אצל [עלמה זהר](https://www.facebook.com/Alma.Zohar/?locale=he_IL), [יעל טל](https://www.facebook.com/yael.tal.75?locale=he_IL) [וליאור גרנות](https://liorgranot.co.il/) העניקו לי מקום בטוח לחקור ולפתח את הקול הכתוב שלי. ההתלהבות של [טל בדיחי](https://www.facebook.com/tal.badichi.1?locale=he_IL) מ["סדנאות הבית"](https://sadnaothabait.co.il/) נתנה לי את הכוחות ואת הלגיטימציה להמשיך לעבר פרסום הספר. אחרי תהליך עריכה מקצועי ומרגש עם [ילי שנר](https://www.facebook.com/yali.shner?locale=he_IL), [יואב גלבוע](https://www.facebook.com/yoav.sarusi?locale=he_IL) ומשפחת [קתרזיס](https://bookscatharsis.com/) קיבלו אותי לחיקם וליוו צעד צעד את לידת "מַלווה נשמות לחתולים אובדניים".  
בספר מופיעים פה ושם מלאכים שומרים שליוו אותי בתקופות שונות בחיי. תודה מוקדשת גם להם.  
תודה ענקית לפסיכולוגית שלי שחולמת אותי איתי, מלווה בטוב וברע, מעריכה וגם מופתעת ממני בשבילי.   
תודה ליואב אישי היקר, שרואה בי עוצמות שאני עדיין מסרבת להודות בהן, זוכר דברים שאני שוכחת, סבלני לשגעונות שלי ואוהב המון וכל הזמן.  
תודה לילדים שלנו, שלושה במספר, שכל הזמן מאתגרים את ההעברה הבין דורית ומלמדים אותי על עצמי ועל טבע האדם.  
 

שירים מתוך הספר

![image.png](/images/book-14.png)

![image.png](/images/book-15.png)

![image.png](/images/book-16.png)

![image.png](/images/book-17.png)
